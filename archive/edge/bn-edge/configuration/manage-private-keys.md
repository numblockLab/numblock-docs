---
id: manage-private-keys
title: প্রাইভেট কী পরিচালনা করুন
description: "প্রাইভেট কী কীভাবে পরিচালনা করতে হয় এবং কী ধরনের কী আছে।"
keywords:
  - docs
  - polygon
  - edge
  - private
  - key
  - keystore
---

## সংক্ষিপ্ত বিবরণ {#overview}

Polygon Edge-এর দুই ধরনের প্রাইভেট কী রয়েছে যা এটি সরাসরি পরিচালনা করে:

* **কনসেনসাস মেকানিজমের জন্য ব্যবহৃত প্রাইভেট কী**
* **libp2p দ্বারা নেটওয়ার্কিং-এর জন্য ব্যবহৃত প্রাইভেট কী**
* **(ঐচ্ছিক) যাচাইকারীদের স্বাক্ষর একত্র করতে কনসেনসাস মেকানিজমের ব্যবহারের জন্য BLS প্রাইভেট কী**

বর্তমানে, Polygon Edge সরাসরি অ্যাকাউন্ট পরিচালনার জন্য সাপোর্ট প্রদান করে না।

[ব্যাকআপ এবং রিস্টোর নির্দেশিকায়](/docs/edge/working-with-node/backup-restore) উল্লিখিত ডিরেক্টরি স্ট্রাকচার অনুসারে
Polygon Edge এই উল্লিখিত কী ফাইলগুলোকে দুটো স্বতন্ত্র ডিরেক্টরিতে জমা রাখে - **কনসেনসাস** এবং **keystore**।

## কী ফরম্যাট {#key-format}

প্রাইভেট কীগুলো সহজ **Base64 ফর্ম্যাটে** স্টোর করা হয়, যাতে সেটি মানুষের পড়ার যোগ্য এবং সহজে বহনযোগ্য হয়।

```bash
# Example private key
0802122068a1bdb1c8af5333e58fe586bc0e9fc7aff882da82affb678aef5d9a2b9100c0
```

:::info কী-এর ধরন

Polygon Edge-এর ভিতরে তৈরি এবং ব্যবহৃত সকল প্রাইভেট কী ফাইল [secp256k1](https://en.bitcoin.it/wiki/Secp256k1) কার্ভ সহ ECDSA-এর উপর নির্ভরশীল।

যেহেতু কার্ভটি স্ট্যান্ডার্ড নয়, তাই এটি কোন স্ট্যান্ডার্ডাইজড PEM ফর্ম্যাটে এনকোড এবং সংরক্ষণ করা যাবে না। এই কী টাইপের অনুরূপ নয় এমন কী ইমপোর্ট করা সমর্থিত নয়।

:::
## Consensus প্রাইভেট কী {#consensus-private-key}

*কনসেনসাস প্রাইভেট কী* হিসাবে উল্লিখিত প্রাইভেট কী'কে **যাচাইকারীর প্রাইভেট** হিসাবেও উল্লেখ করা হয়। যখন নোড নেটওয়ার্কে একটি যাচাইকারী হিসেবে কাজ করে এবং নতুন ডেটা সাইন করে তখন এই প্রাইভেট কী ব্যবহার করা হয়।

প্রাইভেট কী ফাইলটি `consensus/validator.key`-এ অবস্থিত এবং উল্লেখিত [কী ফর্ম্যাট](/docs/edge/configuration/manage-private-keys#key-format) অনুসরণ করে।

:::warning

যাচাইকারীর প্রাইভেট কী প্রতিটি যাচাইকারী নোডের জন্য ইউনিক। একই কী সব যাচাইকারীদের মধ্যে ভাগ করা উচিত <b>না</b>, কারণ এটি আপনার চেইনে নিরাপত্তা জনিত সমস্যা সৃষ্টি করতে পারে।
:::

## নেটওয়ার্কিং প্রাইভেট কী {#networking-private-key}

নেটওয়ার্কিং এর জন্য উল্লিখিত প্রাইভেট কী ফাইলটি libp2p দ্বারা ব্যবহৃত হয়, যাতে সংশ্লিষ্ট PeerID তৈরি করা যায় এবং নোডটিকে নেটওয়ার্কে অংশগ্রহণের অনুমতি দেয়া যায়।

এটি `keystore/libp2p.key`-এ অবস্থিত এবং উল্লেখ করা [কী ফর্ম্যাট](/docs/edge/configuration/manage-private-keys#key-format) অনুসরণ করে।

## BLS সিক্রেট কী {#bls-secret-key}

কনসেনসাস লেয়ারে কমিটেড সিলগুলো একত্রিত করতে BLS সিক্রেট কী ফাইলটি ব্যবহার করা হয়। BLS দ্বারা একত্রিত কমিটেড সিলগুলোর আকার সিরিয়ালিজড কমিটেড ECDSA স্বাক্ষরগুলোর থেকে ছোট।

BLS ফিচারটি ঐচ্ছিক এবং BLS ব্যবহার করবেন কিনা তা আপনি নির্বাচন করবেন। আরও বিস্তারিত জানতে [BLS](/docs/edge/consensus/bls) পড়ুন।

## ইম্পোর্ট / এক্সপোর্ট {#import-export}

যেহেতু কী ফাইলগুলো সাধারণ Base64 আকারে ডিস্কে সংরক্ষণ করা, তাই এগুলো সহজেই ব্যাকআপ বা ইম্পোর্ট করা যায়।

:::caution কী ফাইলগুলো পরিবর্তন করা

ইতোমধ্যে সেটআপকৃত / চলমান নেটওয়ার্কের কী ফাইলগুলিতে করা যে কোন ধরনের পরিবর্তন নেটওয়ার্ক/কনসেনসাসে গুরুতর সমস্যার সৃষ্টি করতে পারে,
কারণ কনসেনসাস এবং পিয়ার ডিসকভারি মেকানিজম এই কীগুলো থেকে প্রাপ্ত ডেটা নোড-নির্দিষ্ট স্টোরেজে সংরক্ষণ করে এবং সংযোগ শুরু করতে ও কনসেনসাস লজিক
সম্পাদন করতে এই ডেটার উপর নির্ভর করে

:::