---
id: syncer
title: সিঙ্কার
description: Polygon Edge-এর সিঙ্কার মডিউলের ব্যাখ্যা।
keywords:
  - docs
  - polygon
  - edge
  - architecture
  - module
  - synchronization
---

## সংক্ষিপ্ত বিবরণ {#overview}

এই মডিউলে সিঙ্ক্রোনাইজেশন প্রোটোকলের লজিকটি অন্তর্ভুক্ত রয়েছে। চলমান নেটওয়ার্কে একটি নতুন নোড সিঙ্ক করার জন্য অথবা যে নোডগুলো কনসেনসাসে (অ-যাচাইকারী) অংশগ্রহণ করে না সেগুলোর জন্য নতুন ব্লক যাচাই/ইনসার্ট করতে এটি ব্যবহার করা হয়।

Polygon Edge নেটওয়ার্কিং লেয়ারের জন্য **libp2p** ব্যবহার করে এবং এর উপরে **gRPC** রান করে।

Polygon Edge-এ মূলত 2 ধরণের সিঙ্ক আছে:
* বাল্ক সিঙ্ক - একবারে একটি বড় পরিসরের ব্লক সিঙ্ক করে
* ওয়াচ সিঙ্ক - প্রতি ব্লক ভিত্তিতে সিঙ্ক করে

### বাল্ক সিঙ্ক {#bulk-sync}

বাল্ক সিঙ্কের ধাপগুলো বাল্ক সিঙ্কের লক্ষ্য পূরণের জন্য বেশ সহজবোধ্য - পিছিয়ে না পরার তাগিদে, যত তাড়াতাড়ি সম্ভব, অন্য পিয়ার থেকে যত বেশি ব্লক (যদি থাকে) সিঙ্ক করা সম্ভব হয় তত বেশি ব্লক সিঙ্ক করা।

এটি বাল্ক সিঙ্ক প্রসেসের ফ্লো:

1. ** নোডটির বাল্ক সিঙ্ক প্রয়োজন কিনা তা নির্ধারণ করুন ** - এই ধাপে, নোডটি পিয়ার ম্যাপ পরীক্ষা করে দেখে যে নোডের কাছে লোকালি যে ব্লক নাম্বার আছে তার চেয়ে বড় ব্লক নাম্বার অন্য কারও আছে কিনা
2. ** সেরা পিয়ার খুঁজে বের করা (সিঙ্ক পিয়ার ম্যাপ ব্যবহার করে) ** - এই ধাপে নোডটি উপরের উদাহরণে উল্লিখিত মানদণ্ডের উপর ভিত্তি করে সিঙ্ক করার জন্য সেরা পিয়ার খুঁজে বের করে।
3. ** একটি বাল্ক সিঙ্ক স্ট্রিম খুলুন ** - এই ধাপে নোডটি সাধারণ ব্লক নম্বর থেকে ব্লককে বাল্ক সিঙ্ক করার জন্য সেরা পিয়ারের কাছে একটি gRPC স্ট্রিম খোলে
4. ** বাল্ক পাঠানোর পরে সেরা পিয়ারটি স্ট্রিম বন্ধ করে দেয় ** - এই ধাপে নোডটি যে সেরা পিয়ারের সাথে সিঙ্ক করছে সে সমস্ত ব্লকগুলো পাঠানোর সাথে সাথেই স্ট্রিমটি বন্ধ করে দেয়
5. ** বাল্ক সিঙ্কিং শেষ হওয়ার পরে, নোডটি যাচাইকারী কিনা তা দেখা ** - এই ধাপে, স্ট্রিমটি সেরা পিয়ার বন্ধ করে দেয় এবং নোডটি বাল্ক সিঙ্ক করার পরে সে নিজে একজন যাচাইকারী কিনা তা যাচাই করে।
  * যদি তারা যাচাইকারী হয়ে থাকে, তবে তারা সিঙ্ক স্টেট থেকে বের হয়ে কনসেনসাসে অংশগ্রহণ করা শুরু করবে
  * যদি তারা যাচাইকারী না হয়, তাহলে তারা ** ওয়াচ সিঙ্কে ** থাকা চালিয়ে যাবে

### ওয়াচ সিঙ্ক {#watch-sync}

:::info
নোডটি যদি একটি যাচাইকারী না হয়ে নেটওয়ার্কের একটি সাধারণ অ-যাচাইকারী নোড হয় যা শুধু আসন্ন ব্লকের অপেক্ষা করে, শুধুমাত্র তাহলেই ওয়াচ সিঙ্কিং-এর ধাপটি এক্সিকিউট হয়।

:::

ওয়াচ সিঙ্কের আচরণ বেশ সহজবোধ্য, নোডটি ইতিমধ্যে বাকি নেটওয়ার্কের সাথে সিঙ্ক করা আছে এবং তাকে কেবলমাত্র নতুন ব্লক পার্স করতে হবে যেগুলো আসন্ন।

ওয়াচ সিঙ্ক প্রসেসের ফ্লো নিচে দেওয়া হলো:

1. ** পিয়ারের স্ট্যাটাস আপডেট হলে নতুন ব্লক যোগ করা ** - এই স্টেপে নোডটি নতুন ব্লক ইভেন্ট হওয়ার প্রতীক্ষা করে, যখন সে একটি নতুন ব্লক পায় তখন সে একটি gRPC ফাংশন কল রান করে, ব্লকটি নেয় এবং লোকাল স্টেট আপডেট করে।
2. ** সর্বশেষ ব্লকটি সিঙ্ক করার পরে নোডটি যাচাইকারী কিনা তা যাচাই করা **
   * যদি তা হয়, তাহলে সিঙ্ক স্টেট থেকে বের হন
   * যদি তা না হয়, তাহলে নতুন ব্লক ইভেন্টের প্রতীক্ষা করা চালিয়ে যান

## পারফর্ম্যান্স রিপোর্ট {#perfomance-report}

:::info

** এক মিলিয়ন ব্লক ** একটি লোকাল মেশিনে সিঙ্ক করে এর পারফরমেন্স যাচাই করা হয়েছে

:::

| নাম | ফলাফল |
|----------------------|----------------|
| 1M ব্লক সিঙ্ক করা | ~ 25 মিনিট |
| 1M ব্লক ট্রান্সফার করা | ~ 1 মিনিট |
| GRPC কলের সংখ্যা | 2 |
| টেস্ট কভারেজ | ~ 93% |