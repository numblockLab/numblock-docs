---
id: general-faq
title: คำถามที่พบบ่อยทั่วไป
description: คำถามที่พบบ่อยเกี่ยวกับเครือข่าย Polygon
keywords:
  - docs
  - matic
  - polygon
  - faq
image: https://wiki.polygon.technology/img/polygon-wiki.png
---

## เครือข่าย Polygon คืออะไร {#what-is-polygon-network}

เครือข่าย Polygon เป็นโซลูชันการปรับขนาดเลเยอร์ 2 ที่ดำเนินการปรับขนาดด้วยการใช้ Sidechain สำหรับการคำนวณ Off-chain และรับรองความปลอดภัยของสินทรัพย์และการกระจายศูนย์ผ่านผู้ตรวจสอบ Proof-of-Stake (PoS)

ดูเพิ่มเติมที่ [Polygon คืออะไร](/docs/home/polygon-basics/what-is-polygon)

## Proof of Stake (PoS) คืออะไร {#what-is-proof-of-stake-pos}

Proof-of-Stake เป็นระบบเครือข่ายบล็อกเชนที่มีเป้าหมายเพื่อการสร้างฉันทามติแบบกระจายศูนย์ ใครก็ตามที่มีจำนวนโทเค็นเพียงพอสามารถล็อกคริปโตเคอร์เรนซีของเขาได้ โดยมีแรงจูงใจเชิงเศรษฐศาสตร์คือมูลค่าที่แชร์ร่วมกันของเครือข่ายแบบกระจายศูนย์ บุคคลที่ Stake คริปโตเคอร์เรนซีจะตรวจสอบความถูกต้องของธุรกรรมด้วยการโหวตในฉันทามติเดียวกัน โดยฉันทามติจะเสร็จสิ้นเมื่อธุรกรรมหรือกลุ่มธุรกรรมในบล็อกหรือกลุ่มบล็อกในเช็คพอยต์ได้รับคะแนนโหวตเพียงพอ เกณฑ์นี้จะให้น้ำหนักตาม Stake ที่มาพร้อมกับทุกคะแนนโหวต ตัวอย่างเช่น Polygon สร้างฉันทามติด้วยการส่งเช็คพอยต์ของบล็อก Polygon ไปยังเครือข่าย Ethereum เมื่อมีอำนาจโหวตที่ Stake ทั้งหมดอย่างน้อย ⅔ +1

ดูเพิ่มเติมที่ [Proof of Stake คืออะไร](/docs/home/polygon-basics/what-is-proof-of-stake)

## Proof-of-Stake มีบทบาทอะไรในสถาปัตยกรรม Polygon {#what-role-does-proof-of-stake-play-in-the-polygon-architecture}

เลเยอร์ Proof-of-Stake ในสถาปัตยกรรม Polygon มีวัตถุประสงค์ 2 ประการดังนี้:

* ทำหน้าที่เป็นเลเยอร์สร้างแรงจูงใจเพื่อรักษาการดำเนินงานของเชน Plasma ไว้ ซึ่งจะช่วยลดปัญหาความไม่พร้อมของข้อมูลที่ยุ่งยากได้
* เปิดใช้การรับประกันความปลอดภัย Proof-of-Stake สำหรับการเปลี่ยนแปลงสถานะที่ Plasma ไม่ครอบคลุม

## Polygon PoS แตกต่างจากระบบอื่นๆ ที่คล้ายกันอย่างไร {#how-is-polygon-pos-different-from-other-similar-systems}

มีความแตกต่างกันเนื่องด้วยการทำหน้าที่สองวัตถุประสงค์ คือ การรับประกันความพร้อมของข้อมูลสำหรับเชน Plasma ที่ครอบคลุมการเปลี่ยนแปลงสถานะผ่าน Plasma Predicate และการตรวจสอบความถูกต้องด้วย Proof-of-Stake สำหรับสัญญาอัจฉริยะทั่วไปใน EVM

สถาปัตยกรรม Polygon ยังแยกกระบวนการผลิตบล็อกและการตรวจสอบความถูกต้องเป็น 2 เลเยอร์ที่ต่างกัน ผู้ตรวจสอบในฐานะที่เป็นผู้ผลิตบล็อกจะสร้างบล็อกบนเชน Polygon ด้วยการยืนยันบางส่วนที่เร็วกว่า (<2 วินาที) และจะดำเนินการยืนยันสุดท้ายเมื่อส่งเช็คพอยต์ไปบน Mainchain ภายในช่วงเวลาที่กำหนด โดยช่วงเวลานี้จะแตกต่างกันไปขึ้นอยู่กับหลากหลายปัจจัย เช่น ความแออัดของ Ethereum หรือจำนวนธุรกรรมของ Polygon ในสภาวะที่ดีที่สุด จะใช้เวลาประมาณ 15 นาทีถึง 1 ชั่วโมง

เช็คพอยต์เป็น Merkle Root ของทุกบล็อกที่สร้างระหว่างช่วงเวลานี้ ผู้ตรวจสอบมีหลายบทบาทหน้าที่ ทั้งสร้างบล็อกที่เลเยอร์ผลิตบล็อก เข้าร่วมฉันทามติโดยการเซ็นเช็คพอยต์ทั้งหมด และส่งเช็คพอยต์เมื่อทำหน้าที่เป็นผู้เสนอ ความน่าจะเป็นที่ผู้ตรวจสอบจะได้เป็นผู้ผลิตหรือผู้เสนอบล็อกจะขึ้นอยู่กับอัตราส่วนที่พวกเขา Stake ใน Pool ทั้งหมด

## การส่งเสริมให้ผู้เสนอส่งลายเซ็นทั้งหมด {#encouraging-the-proposer-to-include-all-signatures}

เพื่อให้ได้โบนัสผู้เสนอทั้งหมด ผู้เสนอจะต้องส่งลายเซ็นทั้งหมดในเช็คพอยต์ เนื่องจากโปรโตคอลต้องการน้ำหนัก 2/3+1 ของ Stake ทั้งหมด เช็คพอยต์จะได้รับการยอมรับแม้ว่าจะมีคะแนนโหวตเพียง 80% ก็ตาม แต่ในกรณีนี้ ผู้เสนอจะได้รับโบนัสเพียง 80% ของโบนัสที่คำนวณไว้

## ฉันจะแจ้งปัญหาหรือมีส่วนร่วมในเอกสารของ Polygon ได้อย่างไร {#how-can-i-raise-a-support-ticket-or-contribute-to-polygon-documentation}
หากคุณคิดว่าเอกสารของเรามีสิ่งที่ต้องแก้ไขหรือคุณต้องการเพิ่มข้อมูลใหม่ คุณสามารถ[แจ้งได้ที่ Github Repository](https://github.com/maticnetwork/matic.js/issues) [ไฟล์ Readme](https://github.com/maticnetwork/matic-docs/blob/master/README.md) บน Repository ยังให้คำแนะนำเล็กน้อยถึงวิธีการมีส่วนร่วมกับเอกสารของเรา

หากคุณต้องการความช่วยเหลือ คุณสามารถติดต่อ**ทีมสนับสนุนของเรา**ได้เสมอ
